---
layout: post
title:  "Insalata di tacchino"
date:   2016-12-11 18:01:22 +0100
categories: ricette
tags: [insalata, secondo, piatto unico]

published: false

---
Amate mangiare leggero, ma il tacchino ai ferri non vi gusta?
<!--continua-->
Prendete quella fetta di petto di tacchino cotta ai ferri e appena salata e pepata, tagliatela a striscioline sottili (Julienne), poi prendete un costa di sedano pulita e ben lavata (potete tenere anche le foglie sane), schiacciatela col dorso del coltello e tagliatela a fette sottili. Cercate nel frigorifero un grossa carota, lavatela, pelatela e riducetela a Julienne sottile. Mischiate tutto (carne, sedano e carota) in una grande ciotola, se volete potete aggiungere anche delle foglioline di timo o del prezzemolo tritato. Condite con olio EVO di buona qualità e aceto di mele o aceto balsamico tradizionale.
Questa insalata si può mangiare tiepida o fredda il giorno dopo e può essere l'ideale da portare in ufficio al posto del solito panino!