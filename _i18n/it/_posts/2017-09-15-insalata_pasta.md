---
layout: post
title:  "Condimento freddo per insalata di pasta"
date:   2017-09-15 00:30:00 +0100

categories: ricette
tags: insalata vegan

images:
  - url: /img/placeholder.jpg
    alt: Insalata di pasta
   
image_credits: Foto di Gionata Santi</a>
 
---

Vi proponiamo una semplice ricetta, adatta anche a vegetariani, vegani,celiaci per passare assieme i prossimi giorni di caldo estivo.

<!--continua-->

#### Tempo: 30 min.

#### Ingredienti per 4 porzioni:

* ceci (già lessati) 300g
* zucchine  2 grosse
* melanzane 2 grosse
* pomodorini ciliegini o datterini 12 pz
* olio EVO q.b.
* sale e pepe qb
* prezzemolo o basilico ( facoltativo )

#### Preparazione:

1. Tagliate le zucchine in 4 parti e togliete la parte interna morbida (anima).
2. Riducete le parti esterne delle zucchine, prima a strisce e poi a cubetti di circa 1cm di lato.
3. Saltate in padella le zucchine così ottenute. Usate poco olio e **trifolate** a fuoco medio fino a cottura.
4. Terminata la cottura, regolate con sale e pepe, poi appoggiate le zucchine su carta assorbente per togliere l'unto in eccesso.

5. Ripetete la stessa operazione con le melanzane: eliminate l'anima,riducete in una dadolata e trifolate in padella, regolate di sale e pepe,appoggiate su carta assorbente a ridure l'unto.

6. Tagliate i pomodorini a metà, togliete i semi e disponete su una padella con poco olio ed un pizzico di sale sul dorso (si possono passare in forno a 180° o su fuoco) Quando sono passiti girateli, aggiungete un altro pizzico di sale e cuoceteli qualche altro minuto.
7. Toglieteli da fuoco ed asciugateli con carta assorbente.
8. Prendete la pasta scelta e unite in una ciotola capiente a ceci lessati, zucchine, melanzane e pomodorini. Mischiate tutto con un olio EVO e se volete aggiungete poche foglie di prezzemolo tritato oppure basilico.

Servito freddo.

**Note:**
* Consiglio questo condimento con Strozzapreti Bianco-Verdi di Lodi pasta fresca in misura di 420gr se crudi o 720gr se scottati
* Potete utilizzare anche strozzapreti monocolore o semplice pasta a piacere anche senza glutine
* I pomodorini possono essere utilizzati anche a crudo, sia gialli che rossi. Se particolarmente piccoli potete tenerli interi.
* Se utilizzate ceci in barattolo, è bene **sbianchirli** prima dell'uso: toglierete eventuali additivi e sarà più facile levare le pellicine se non le gradite.
* **Raffreddate** velocemente sia pasta che verdure.


