Gli strozzapreti sono la **pasta povera** per eccellenza. Nella ricetta originale gli ingredienti sono solo **farina, acqua e sale**, ma soprattutto è la maestria delle donne di casa, che con pazienza arrotolano le strisce di sfoglia e le *strozzano* fra le mani rompendole alla lungheza desiderata a dar loro la forma caratteristica.

Nel tempo l'impasto si è arricchito di qualche **uovo**, ma senza perdere la natura semplice che richiama **condimenti ricchi e saporiti**: ragù di carne o di verdure, con salsiccia o anche con misti di pesce.
