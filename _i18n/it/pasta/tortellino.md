I tortellini sono un tipo di pasta ripiena di ispirazione **Emiliana**. Il ripieno di **carne cotta** è racchiuso ben stretto in un piccolo quadrato di sfoglia ripiegato su se stesso due volte e chiuso  allacciando i due lembi alla base attorno al dito, lasciando la punta bella dritta.

Hanno la forma di un abbraccio, ma vengono anche chiamati **ombelico di Venere** per via della forma sensuale.

La tradizione li vuole cotti in brodo, ma la moda li ha arricchiti di sughi di ogni tipo: burro e parmigiano, panna, ragù, boscaiola...

Grazie alla loro forma rimangono **sempre al dente** anche dopo una cottura un pò prolungata.