---
layout: post
title:  "Confettura di bacche di Rosa Canina"
date:   2016-12-05 12:01:22 +0100
categories: ricette
tags: dolci
---
L'estate è finita, siete dispiaciuti?  
Si, anch'io, ma anche l'Autunno ha i suoi piccoli piaceri. In particolare non sentite risvegliarsi la voglia di qualcosa di caldo e gustoso? Che ne dite di una bella colazione con latte caldo, pane, burro e marmellata? Dite la verità, ne avete voglia, ma cosa ne dite di qualcosa di diverso dalle solite arance o albicocche? Beh se volete continuare a leggere, ho quello che fa per voi!
<!--continua-->
Prendete 500 g. di bacche di Rosa Canina, chi ama la campagna sa come trovarle, togliete picciolo e fiore, poi lavatele bene. Ora apritele e togliete semi e lanuggine (che è urticante) e mettetele a cuocere con 500 g. di vino bianco. Gli astemi non si preoccupino, l'alcol evapora in pochi minuti.
Quando assume un aspetto morbido, togliete il tutto dal fuoco e passatelo in un setaccio a passo medio e rimettete a cuocere la polpa con un po' d'acqua e una mela a tocchetti. Quando questo composto sarà ridotto in poltiglia ripassatelo al setaccio, questa volta a passo fino.
Rimettete a cuocere il composto ottenuto aggiungendo zucchero, almeno 350g.
Durante la cottura controllate la densità, prendete un piattino freddo e versateci sopra una goccia di confettura, se si rapprende velocemente è pronta. Ora, mentre è ancora caldo, invasate velocemente il tutto in barattoli di vetro sterilizzati in acqua bollente chiudete con tappi ermetici posateli a testa in giù finché si raffredda.
Raffreddandosi, nei barattoli, si formerà una "specie di sottovuoto" che, assieme alla conservazione al buio, ne garantirà la lunga durata, ed eccovi pronta una *Confettura di bacche di Rosa Canina* fatta in casa!
Vi è piaciuta l'idea?
